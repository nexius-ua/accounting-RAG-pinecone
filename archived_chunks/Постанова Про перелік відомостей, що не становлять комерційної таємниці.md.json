{
  "filename": "Постанова Про перелік відомостей, що не становлять комерційної таємниці.md",
  "doc_type": "other",
  "total_chunks": 1,
  "created_at": "2025-12-02T16:23:22.416591",
  "status": "archived",
  "chunks": [
    {
      "id": "1095a5e197cb19c7",
      "chunk_index": 0,
      "text": "# КАБІНЕТ МІНІСТРІВ УКРАЇНИ\n\n## ПОСТАНОВА\n\n### від 9 серпня 1993 р. N 611\n\nКиїв\n\n---\n\n## Про перелік відомостей, що не становлять комерційної таємниці\n\nВідповідно до частини другої статті 30 Закону України \"Про підприємства в Україні\" Кабінет Міністрів України **ПОСТАНОВЛЯЄ**:\n\nУстановити, що комерційну таємницю не становлять:\n\n- установчі документи, документи, що дозволяють займатися підприємницькою діяльністю та її окремими видами;\n- інформація за всіма встановленими формами державної звітності;\n- дані, необхідні для перевірки обчислення і сплати податків та інших обов'язкових платежів;\n- відомості про чисельність і склад працюючих, їхню заробітну плату в цілому та за професіями й посадами, а також наявність вільних робочих місць;\n- документи про сплату податків і обов'язкових платежів;\n- інформація про забруднення навколишнього природного середовища, недотримання безпечних умов праці, реалізацію продукції, що завдає шкоди здоров'ю, а також інші порушення законодавства України та розміри заподіяних при цьому збитків;\n- документи про платоспроможність;\n- відомості про участь посадових осіб підприємства в кооперативах, малих підприємствах, спілках, об'єднаннях та інших організаціях, які займаються підприємницькою діяльністю;\n- відомості, що відповідно до чинного законодавства підлягають оголошенню.\n\nПідприємства зобов'язані подавати перелічені у цій постанові відомості органам державної виконавчої влади, контролюючим і правоохоронним органам, іншим юридичним особам відповідно до чинного законодавства, за їх вимогою.\n\n---\n\nПрем'єр-міністр України\nПерший заступник Міністра Кабінету Міністрів України\n**Л. КУЧМА**\n**В. НЕСМІХ**"
    }
  ],
  "archived_at": "2025-12-02T16:23:25.447750"
}